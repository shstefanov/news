[?id=n1604086]-[26,декември,2011 19:40]
[РБК: Русия ще настоява България да погаси разходите за „Бургас-Александруполис]
[Москва. Русия ще настоява България да погаси разходите за реализацията на проекта за строителството на петролопровода Бургас-Александруполис. Това съобщи руският министър на енергетиката Сергей Шматко. „Трябва да бъде направена инвентаризация на разходите, които са направени. В съответствие с действащите процедури те ще бъдат предявени на българската страна за погасяване”, посочи Шматко, цитиран от РБК.При това той отбеляза, че прекратяването на проекта няма да се отрази на стабилността на руския износ на петрол, тъй като Русия е взела решение за строителството на нови тръбопроводи за диверсифициране на доставките.На 15 декември 2011 г. руското външно министерство получи официално уведомление от България за отказа на страната от участие в строителството на тръбопровода Бургас-Александруполис. По-рано българският министър на финансите Симеон Дянков заяви, че българското правителство е решило да се откаже от проекта, тъй като той е икономически нецелесъобразен. По думите на българския министър София се е обърнала към другите участници в проекта – Русия и Гърция – с предложение за анулиране на тристранното споразумение, подписано през 2007 г. И след като Атина и Москва са отхвърлили това предложение, България е решила да напусне проекта.]

[?id=n1604076]-[26,декември,2011 18:27]
[Стартът на ракетата „Протон-М” е отложен поради технически причини]
[Москва. Стартът от космодрума Байконур на ракетата-носител „Протон-М” с космическия апарат „NSS-14” на борда е отложен поради технически причини, съобщи руският Държавен космически научно-производствен център „Хруничев”, предаде РИА Новости.Стартът бе планиран за 22.41 ч. московско време. Комуникационният спътник „NSS-14” е предназначен за предоставяне на пълен спектър от комуникационни услуги на територията на Източна Европа, Западна Африка, Северна и Южна Америка.]

[?id=n1604064]-[26,декември,2011 17:48]
[Засега няма перспективи за активизация на проекта АЕЦ „Белене”, заяви Сергей Шматко]
[Москва. Проектът за строителството на българската АЕЦ „Белене” се намира в стадий на стагнация и в близките месеци няма перспективи за активизирането му, заяви пред журналисти руският министър на енергетиката Сергей Шматко, цитиран от РИА новости.„Белене” е в стагнация. Много ми е жалко да говоря за това, но в близките месеци не виждам педпективи за възобновяване на динамичния преговорен процес и на процеса, свързан с реализацията на нашите споразумения и договорености”, посочи Шматко.При това той подчерта, че българската страна не може просто да напусне проекта, както в случая с петролопровода Бургас-Александруполис, от който София официално се отказа.]

[?id=n1604055]-[26,декември,2011 17:01]
[Русия ще изиска от България да възстанови разходите за строителството на Бургас-Александруполис, заяви Сергей Шматко]
[Москва. Русия ще изчисли разходите по проекта за строителството на петролопровода Бургас-Александруполис и ще ги представи за погасяване на българската страна, която по-рано заяви, че прекратява участието си в проекта, съобщи пред журналисти руският министър на енергетиката Сергей Шматко, цитиран от РИА Новости.„Ще бъде направена правна оценка (на действията на България). Ще бъде извършена инвентаризация на разходите, които стопанските субекти са извършили в тази връзка. Без съмнение в съответствие с действащите процедури те ще бъдат предявени на българската страна за погасяване”, подчерта министърът.България през декември заяви, че прекратява участието си в проекта за строителството на трансбалканския петролопровод Бургас-Александруполис, след като го определи като икономически неизгоден. Към края на ноември дългът на България по проекта бе 6,2 милиона евро.]

[?id=n1604049]-[26,декември,2011 16:30]
[Украйна не разглежда възможността за продажба на газопреносната си мрежа]
[Киев. Украйна не разглежда възможността за продажба на своята газопреносна мрежа, заяви председателят на Върховната Рада (украинския парламент) Владимир Литвин и допълни, че преди всичко трябва да бъде решен въпросът как да бъде използвана газопреносната мрежа, предаде РИА Новости.„Въпросът за продажбата й не стои и няма да стои в бъдеще”, подчерта Литвин.В понеделник директорът на департамента по информационна политика към украинското министерство на външните работи Олег Волошин заяви, че Украйна е готова на икономически отстъпки за постигането на компромис в преговорите с Русия за понижаване цената на природния газ, но е по-малко готова за политически отстъпки.]

[?id=n1604046]-[26,декември,2011 16:07]
[Вятър в Санкт Петербург повреди покрива на Петропавловския храм]
[Санкт Петербург. От силния вятър в Санкт Петербург пострада покривът на камбанарията на Петропавловския храм, както и новогодишната елха на Дворцовия площад, предаде РБК. Пресслужбата на руското министерство на извънредните ситуации съобщи, че към 11 ч. московско време вятърът е отнесъл част от покрива на камбанарията. Също така в резултат на ветровете основната новогодишна елха на Дворцовия площад в града се е наклонила. В момента се работи по закрепването й.]

[?id=n1604043]-[26,декември,2011 16:00]
[Настоящата система за управление на руския космически отрасъл е недостатъчна, заяви Владимир Путин]
[Москва. Системата за управление и инструментите за регулиране, действащи в настоящия момент в руския космически отрасъл, са недостатъчни, заяви премиерът на Русия Владимир Путин на среща с новоназначения вицепремиер, отговарящ за военнопромишления комплекс Дмитрий Рогозин, предаде РИА Новости.„След като бе отменен приемът във военно-космическата сфера и след като тя бе отделена от военната тематика, някои неща се промениха в лоша посока. Това не означава, че трябва да се върнем към предишните инструменти за регулиране, но е съвършено очевидно, че настоящите инструменти са недостатъчни”, подчерта Путин.]

[?id=n1604038]-[26,декември,2011 15:28]
[Първата визита на новия приднестровски президент ще е в Москва]
[Тираспол. Новоизбраният президент на непризнатата Приднестровска молдовска република Евгений Шевчук заяви, че първата визита в качеството си на президент ще направи в Москва, предаде РИА Новости.„Планираме първата визита да бъде в Москва, в Русия, за да обсъдим сътрудничеството, ще действаме строго в посока към неговото разширяване и укрепване”, уточни Шевчук пред журналисти.]

[?id=n1604034]-[26,декември,2011 15:10]
[ЦИК на Русия не планира да разглежда оставката на Владимир Чуров]
[Москва. ЦИК на Русия няма намерение да разглежда въпроса за оставката на своя председател Владимир Чуров. „Ние не планираме да внасяме този въпрос в дневния ред”, заяви секретарят на Централната избирателна комисия Николай Конкин, цитиран от ИТАР-ТАСС.„Не мога да говоря от името на всички, но аз не съм готов да разглеждам този въпрос”, уточни Конкин. Той допълни, че вероятно и останалите му колеги от ЦИК нямат намерение да правят това. Конкин също така потвърди, че според законодателството дори и ако членовете на ЦИК гласуват оставката на Чуров, той ще остане член на централната избирателна комисия. Никой няма право да го отзове или уволни, включително и назначаващият орган. От ЦИК Чуров може да си тръгне единствено по лично желание.]

[?id=n1604031]-[26,декември,2011 14:54]
[Медведев заяви, че трудности очакват руската икономика]
[Москва.Президентът на Русия Дмитрий Медведев заяви, че в период на световна икономическа репресия властта е длъжна честно да разкрие на гражданите предстоящите трудности, предава Интерфакс. „Всички наши решения, които ние с вас вземем, трябва да се съобразяват с това как стоят нещата в световната икономика”, заяви руският държавен глава.]

[?id=n1603999]-[26,декември,2011 12:18]
[Русия приветства мисията наблюдатели на Арабската лига в Сирия]
[Москва. Русия счита, че мисията от наблюдатели на Арабската лига в Сирия може да защити сирийския народ и да стабилизира ситуацията в страната, предава Интерфакс, позовавайки се на интервю на руския министър на външните работи Сергей Лавров. „Приветствам подписването на протокола за мисията наблюдатели на Арабската лига за мониторинг на ситуацията в Сирия, която ще даде възможност да се използва механизма на независим контрол на място и да се обезпечи защитата на всички сирийски граждани”, смята Лавров. ]

[?id=n1603987]-[26,декември,2011 11:38]
[Медведев изказа съболезнования на президента на Нигерия във връзка с жертвите от терористичните актове]
[Москва.Президентът на Русия Дмитрий Медведев изпрати днес съобщение на президента на Нигерия Гудлък Джонатан, предава РИА Новости. Руският държавен глава изказва съболезнованията си пред нигерийския си колега във връзка с жертвите от серията терористични актове срещу църкви в първия ден на Коледа.„С дълбока скръб научих за серията от терористични актове в нигерийски градове, които са причини многобройни жертви. Решително осъждам жестокостта и цинизма на извършените престъпления. Искам дълбоко да подчертая, че тероризмът няма националност и религия”, гласи част от телеграмата на Медведев. ]

[?id=n1603975]-[26,декември,2011 10:30]
[Сергей Лавров поставя бъдещите отношения между Русия и САЩ в зависимост от позицията на Вашингтон за ПРО]
[Москва.Способността на Вашингтон да чуе опасенията на Москва за проекта за противоракетна отбрана (ПРО) има ключово значение за бъдещите руско- американски отношения, предава „Интерфакс”, цитирайки руския министър на външните работи Сергей Лавров. „Определящо значение за нашите отношения със САЩ ще бъде способността на Вашингтон да изслуша нашите основателни опасения във връзка с проекта за противоракетна отбрана (ПРО), който в сегашния си вид носи рискове за безопасността на Русия”, подчерта министърът. ]

[?id=n1603931]-[26,декември,2011 06:40]
[Преглед на някои от основните теми в руския печат /Агенция “Фокус”/]
[Москва. Бившият министър на финансите Алексей Кудрин е започнал консултации за създаването на нова партия. Това той съобщи пред вестник “Коммерсант” в събота, след изказването му на протеста, в което той подкрепи исканията за предсрочни парламентарни избори и призова протестиращите „да организират основа за диалог” с властта. Експертите предполагат, че елитът търси изход от патовата ситуация, в която се е оказал след изборите от 4 декември. За това, че Кудрин е започнал консултации по сформирането на нова партия изданието е информирано от Борис Надеждин, който напусна партия „Правое дело” за да вземе участие с новия проект. Той ще бъде създаван на базата на Съюза на десните сили (СПС).„Аз не водя преговори, водя консултации за широк кръг от хора, но за сега няма никакви договорености”, заявява пред вестника Кудин.Призивът на Русия да се разследват случаите на смърт на цивилни жители по време на операциите на НАТО в Либия провокира конфликт в Съвета за сигурност на ООН. новият проект за резолюция за Сирия, подготвен от Русия, отново не удовлетвори западните държави, пише вестник “Независимая газета”. Постоянният представител на Русия в ООН Виталий Чуркин, в правото на председател на съвета за сигурност през декември, за пореден път изрази съмненията на Москва относно това, че пълномощията на НАТО в Либия, определени в резолюция 1973, не са били превишавани. Той поиска провеждането на обширно разследване смъртта на мирното население в резултат на въздушни удари, „отчитайки уверенията на лидерите на НАТО, че при бомбардировките не е пострадало нито едно гражданско лице”. Колегите на Чуркин от САЩ и Франция посрещнаха искането му „на нож” и отправиха обвинения в опит да е отвлече вниманието от случващото се в Сирия, съюзник на Русия. „Смятам няма да е преувеличено да кажа, че това е евтин опит за отвличане вниманието на НАТО от другите теми и да се поставят под съмнение успехите на Алианса и Съвета за сигурност, постигнати с решението за осигуряване сигурността на народа на Либия”, каза посланикът на САЩ в ООН Сюзан Райс.На следващите избори за Държавната дума от събирането на подписи на избиратели в подкрепа на своите кандидати може да бъдат освободени не само парламентарно представените партии, но и всички останали. За политическите партии животът ще стане по-лесен, по-лесно ще е и тяхното основаване, пише вестник "Российская газета". На 23 декември президентът на Русия Дмитрий Медведев внесе в Държавната дума едновременно два законопроекта за либерализиране на политическата система, за нуждата от които държавният глава говори с неотдавнашното си послание пред Федералното събрание на Русия. Предлаганите от него поправки в изборното законодателство предлагат отмяна събирането на подписи при провеждането на всички видове избори, с изключение изборите за президент. Това изискване ще се запази само за обществените обединения, желаещи да участват в изборите за местна власт. Те ще трябва да събират подписи в подкрепа на издигнатите от тях кандидати. За разлика от предходните години лидерите на европейските държави могат само да сънуват своите почивки. Заради кризата, обхванала почти изцяло Стария континент, много от правителствените и държавни лидери не заминаха на почивка и посъветваха своите подчинени да отменят отпуските си, пише вестник “РБК Дейли”. Една от малкото европейски лидери, която все пак ще успее да почива е канцлерът на Германия Ангела Меркел. Те ще отиде на работа чак на 5 януари. Но канцлерът на Австрия Вернер Файман не може да си позволи отпуска. За 27 декември е планирано обсъждане на мерките по съкращаване на разходите. За момента това е документ от 500 страници с огромен брои предложения, включително „данък милионер”. Лидерът на втората по значение икономика в еврозоната Никола Саркози същое принуден да остане „на руля”. Той вече призова министрите си да не напускат страната и сам даде пример оставайки във Франция. На призива му откликна премиерътФрансоа Фийон и някои министри, решили да проявят чувство за дълг и да почиват 2-3 дни. Но други министри признаха, че ще игнорират призива на държавния глава и заминават за 10 дни със семействата си за Дубай. Ако лидерите на държави с не лоша икономическа ситуация остават по местата си, то на политиците в Гърци и Италия сам Бог им е наредил да забравят за ваканции. Изглежда, че гръцкият премиер Лукас Пападимос ще почива най-много 2-3 дни. За да се избегне политическа криза той си е насрочил срещи с партийните лидери – с Антонис Самарас от „Нова демокрация” за вечерта на 23 декември, и с лидера на ПАСОК Георгиос Папандреу за 27 декември.Италианският премиер Марио Монти помоли министрите да не си стягат багажа и да останат в Рим. Той допуска, че дори в през празничната седмица може да свика заседание на правителството. И правителството на Испания също не се надява на дълга почивка. Отделени му са за празнуване само два дни – 24 и 25 декември, а след това работа, работа и пак работа.]

[?id=n1603922]-[26,декември,2011 04:05]
[Дмитрий Медведев ще обсъди с депутати за децентрализацията на властта]
[Москва.Президентът на Русия Дмитрий Медведев ще обсъди с депутати въпроса за децентрализация на властта, а след заседанието се очаква да възложи задачи, включително засягащи и финансовия аспект на подготвянетореформи, предаде РИА Новости. ]

[?id=n1603915]-[26,декември,2011 02:20]
[“Коммерсант”: Кудрин се готви да помогне на властта и обществото да се разберат един друг]
[Москва. Бившият министър на финансите Алексей Кудрин е започнал консултации за създаването на нова партия. Това той съобщи пред вестник “Коммерсант” в събота, след изказването му на протеста, в което той подкрепи исканията за предсрочни парламентарни избори и призова протестиращите „да организират основа за диалог” с властта. Експертите предполагат, че елитът търси изход от патовата ситуация, в която се е оказал след изборите от 4 декември. За това, че Кудрин е започнал консултации по сформирането на нова партия изданието е информирано от Борис Надеждин, който напусна партия „Правое дело” за да вземе участие с новия проект. Той ще бъде създаван на базата на Съюза на десните сили (СПС).„Аз не водя преговори, водя консултации за широк кръг от хора, но за сега няма никакви договорености”, заявява пред вестника Кудин. ]

[?id=n1603913]-[26,декември,2011 01:57]
[Аркадий Дворкович: Проблемите, обсъждани по митингите, са далеч от ежедневието]
[Москва.Помощникът на руския президент Аркадий Дворкович смята, че проблемите, за които говорят протестиращите, и проблемите, от които се оплакват хората в ежедневието си, са различни. „Аз много пътувам по страната и президентът го прави много, ние общуваме с огромен брои хора. Проблемите за които говорят хората повсеместно малко не са тези проблеми, за които говорят на митингите. Поради това протестните настроения - тези в реалния повсеместен живот, а не на митингите – са по повод на жилищата, детските градини, училищата, медицинската помощ. По повод на това хората протестират много повече, отколкото за други неща”, каза Дворкович в ефира на радио ”Ехото на Москва”.]

[?id=n1603908]-[26,декември,2011 00:42]
["Российская газета": Условията за участие в изборите ще бъдат улеснени]
[Москва. На следващите избори за Държавната дума от събирането на подписи на избиратели в подкрепа на своите кандидати може да бъдат освободени не само парламентарно представените партии, но и всички останали. За политическите партии животът ще стане по-лесен, по-лесно ще е и тяхното основаване, пише вестник "Российская газета". На 23 декември президентът на Русия Дмитрий Медведев внесе в Държавната дума едновременно два законопроекта за либерализиране на политическата система, за нуждата от които държавният глава говори с неотдавнашното си послание пред Федералното събрание на Русия. Предлаганите от него поправки в изборното законодателство предлагат отмяна събирането на подписи при провеждането на всички видове избори, с изключение изборите за президент. Това изискване ще се запази само за обществените обединения, желаещи да участват в изборите за местна власт. Те ще трябва да събират подписи в подкрепа на издигнатите от тях кандидати. ]

[?id=n1604081]-[26,декември,2011 18:58]
[„Торонто сън”: Насилието в Багдад продължава]
[Багдад. Най-малко седем души бяха убити след като кола-бомба бе взривена от терорист-камикадзе пред иракското вътрешно министерство на фона на кризата между шиитското правителство и сунитските лидери в страната, пише канадският вестник „Торонто сън”.Експлозия избухна след като нападателят премина с колата си през кордона за сигурност пред министерството в центъра на Багдад. При взрива загинаха или бяха ранени намиращите се в близост хора.Шиитският премиер на Ирак Нури ал Малики издаде заповед за ареста на сунитския вицепрезидент преди седмица и призова парламента да гласува недоверие на сунитския вицепремиер, с което предизвика вълнения, застрашаващи да прераснат в сектантско противопоставяне, коментира изданието.]

[?id=n1604063]-[26,декември,2011 17:42]
[В парламента на Израел се проведоха слушания относно признаването на арменския геноцид]
[Ерусалим. В една от комисиите в израелския парламент днес се проведоха първите слушания по въпроса за признаването на арменския геноцид от страна на Османската империя в годините на Първата световна война. Конкретни решения не бяха взети, но членовете на комисията имат намерение да продължат обсъждането на този въпрос, предаде радио „свобода”.Премиерът на Израел Бенямин Нетаняху по-рано призова слушанията да бъдат отменени, тъй като те биха могли да доведат до още по-сериозно влошаване на отношенията с Турция, които и без това са доста напрегнати.Привържениците на признаването на арменския геноцид заявяват, че Израел като страна на пострадалия от Холокоста еврейски народ, в дадения случай има „морален дълг”, който трябва да изпълни.]

[?id=n1604060]-[26,декември,2011 17:25]
[Иран може да отрази нападение от страна на САЩ, заяви Ахмад Уахиди]
[Техеран. Иран е способен да даде отпор на всяко потенциално нападение от страна на САЩ, заяви иранският министър на отбраната Ахмад Уахиди и допълни, че войските на страната са готови да използват безпилотни разузнавателни самолети, а също така могат да отразят кибер атаки, предаде Интерфакс.Министърът подчерта, че армията на Иран продължава разработката на въоръжение и ще изпълнява поставените задачи, независимо от сложната ситуация и въведените срещу Техеран строги санкции от страна на международната общност. По думите на Уахиди иранските учени ще се стремят към нови технологични открития и към внедряването на нови идеи в отбранителния отрасъл.]

[?id=n1604058]-[26,декември,2011 17:14]
[Франция осъди използването на прекомерна сила срещу демонстранти в Йемен]
[Париж. Франция разкритикува използването на прекомерна сила от силите на йеменското правителство срещу демонстранти и заплаши, че може да наложи санкции срещу представителите на режима, отговорни за нарушаването на човешките права, предаде АФП.Йемен е обхванат от бунтове срещу управлението на президента Али Абдула Салех, който обеща да подаде оставка след президентските избори през февруари.В изявлението си френското външно министерство припомня, че йеменските правителствени сили са използвали бойни патрони срещу мирната демонстрация в Сана в събота, при което има множество убити и ранени.]

[?id=n1604053]-[26,декември,2011 16:47]
[7 души загинаха при сблъсъци между йеменската армия и активисти на „Ал Кайда”]
[Сана. При продължаващите сблъсъци между предполагаеми активисти на „Ал Кайда” и йеменската армия в южния град Зинджибар загинаха петима военнослужещи и двама екстремисти, предаде АФП.„Петима военнослужещи бяха убити и седем са ранени при сблъсъците късно вчера между армията и екстремисти, свързани с „Ал Кайда”, съобщи представител на йеменските войски. Армията е използвала артилерия срещу убежища на терористи в околностите на Зинджибар.]

[?id=n1604025]-[26,декември,2011 14:24]
[САЩ обмислят молбата на йеменския президент Салех да посети страната]
[Хонолулу. САЩ обмислят молбата за посещение на йеменския президент Али Адбулах Салех, но биха му предоставили единствено възможност за влизане за „оправдано” медицинско лечение, предава АФП.Според информация от лица на властта, съветникът на американския президент Барак Обама по антитероризъм, Джон Бренан е призовал йеменския вицепрезидент Абдрабух Мансур Хади да се погрижи за „максимална сдържаност” след като силите- поддръжници на Салех убиха 13 демонстранти. Салех, настроен да се оттегли след президентските избори през февруари, заяви в събота, че иска да посети САЩ, въпреки че не е търсил лечение за раните си от атаката на двореца си през юни.]

[?id=n1604023]-[26,декември,2011 14:05]
[Франция иска наблюдатели от Арабската лига незабавно да посетят сирийския град Хомс]
[Париж.Франция иска Арабската лига спешно да разположи мирните си наблюдатели в сирийския град Хомс, където силите на режима потушават граждански протест, предава АФП.„Властите на Дамаск трябва, в съгласуваност с плана на Арабската лига, да допуснат наблюдателите този следобед в Хомс, където насилието е особено кърваво”, заяви говорителят на френското външно министерство Бернар Валеро. ]

[?id=n1603999]-[26,декември,2011 12:18]
[Русия приветства мисията наблюдатели на Арабската лига в Сирия]
[Москва. Русия счита, че мисията от наблюдатели на Арабската лига в Сирия може да защити сирийския народ и да стабилизира ситуацията в страната, предава Интерфакс, позовавайки се на интервю на руския министър на външните работи Сергей Лавров. „Приветствам подписването на протокола за мисията наблюдатели на Арабската лига за мониторинг на ситуацията в Сирия, която ще даде възможност да се използва механизма на независим контрол на място и да се обезпечи защитата на всички сирийски граждани”, смята Лавров. ]

[?id=n1603980]-[26,декември,2011 11:09]
[13 души са били убити при обстрел в конфликтния сирийски град Хомс]
[Дамаск.Престрелки в сирийската конфликтна точка Хомс отнеха живота на 13 души днес в сунитския квартал Баба Амро, предава АФП, позовавайки се на Сирийската обсерватория за човешки права.„Днес сутринта в квартал Баба Амро започна обстрел с картечници, който причини смъртта на 13 души и рани десетки други. Ситуацията е ужасяваща. Престрелките са най- интензивни в последните три дни”, съобщиха правозащитниците.]

[?id=n1603965]-[26,декември,2011 09:36]
[Арабската мисия в Сирия ще посети Хомс]
[Кайро.Групата наблюдатели на Арабската лига ще започне мисията си в Сирия с посещение на размирния град Хомс във вторник, предава Ройтерс, позовавайки се на източник от мисията.Първата група от близо 50 наблюдатели, водени от суданския генерал Мустафа Даби, се очаква да отпътува за Сирия в понеделник.Наблюдателите ще посетят също така и столицата Дамаск, Хама и Едлеб във вторник.]

[?id=n1603962]-[26,декември,2011 09:28]
[Израелският парламент ще проведе дебати относно признаването на арменския геноцид]
[Ерусалим.Израелският парламент ще проведе дебати в понеделник относно признаването на геноцида в Армения, предава АФП. Възможно е този ход допълнително да обтегне вече напрегнатите отношения на Израел с Турция. Парламентарната комисия ще се събере, за да обсъди предложението да отбележи 24 април, денят, в който турските убийства над арменците започват през 1915 г., като паметен ден за „избиването на арменците”.Същото предложение бе отхвърлено от парламента през 2007 г., когато връзките между Израел и Турция все още бяха топли.]

[?id=n1603957]-[26,декември,2011 08:46]
[Петима души са загинали при самоубийствената атака до вътрешното министерство в Ирак]
[Багдад.Терористът- самоубиец, който е управлявал кола, заредена с експлозив, е убил най- малко петима души в центъра на иракската столица Багдад днес, предава АФП.Най- малко 27 души са били ранени, когато атентаторът е детонирал бомбата в непосредствена близост до вътрешното министерство на Ирак.]

[?id=n1603953]-[26,декември,2011 08:30]
[Ракети удариха лагер на ирански дисиденти в Ирак]
[Багдад.Най- малко две ракети удариха лагер в централен Ирак, в който са се приютили ирански дисиденти, предава АФП, позовавайки се на информация от висш армейски служител. „Две ракети удариха лагера Ашраф през нощта. Не се знае дали има пострадали и, ако да, колко са на брой, защото ни е забранено да влизаме в лагера”, съобщава анонимният източник от армията.Все още не е изяснено кой е изстрелял ракетите. ]

[?id=n1603948]-[26,декември,2011 08:07]
[Експлозията до външното министерство в Багдад е отнела живота на най- малко четирима души]
[Багдад.Най- малко четирима души са загинали, а близо 20 души са били ранени днес сутрин при нов терористичен акт в столицата на Ирак, Багдад, предава ИТАР-ТАСС. Мощният взрив е избухнал в непосредствена близост на министерството на вътрешните работи на страната.В четвъртък серия от терористични актове в иракската столица отне живота на 72 души, а повече от двеста души бяха ранени. ]

[?id=n1603939]-[26,декември,2011 07:29]
[Силна експлозия разтърси централен Багдад]
[Багдад.Кола, управлявана от атентатор- самоубиец, се взриви до вътрешното министерство в центъра на столицата на Ирак- Багдад, днес сутринта, предава АФП. При експлозията има ранени. Все още не е ясно колко на брой души са били убити и ранени при атаката. Към мястото на произшествието са били изпратени линейки, а хеликоптери са кръжали във въздуха.Според досегашната информация, експлозията е била дело на атентатор- самоубиец. ]

[?id=n1603923]-[26,декември,2011 04:19]
[Висшият съдебен съвет на Ирак одобри заповедта за арест на вицепрезидента Тарек ал Хашими]
[Багдад. Висшият съдебен съвет на Ирак одобри решението на съд в страната да издаде, по искане на вътрешното министерство, заповед за арест на вицепрезидента Тарек ал Хашими, който е обвиняван в съпричастност към терористична дейност, предаде телевизия “Ал Иракия”. Хашими, който е сунит, отхвърля обвиненията и заявява, че те са политически мотивирани. В момента той се укрива в кюрдската част на Ирак. Премиерът Нури ал Малики (шиит) поиска от кюрдите да предадат на Багдад вицепрезидента, но това искане все още не е удовлетворено. Тарек ал Хашими по-рано заяви, че е готов да се изправи пред съда и да разсее всички подозрения, но не и в Багдад, защото там съдът няма да може да вземе обективно и справедливо решение. ]

[?id=n1604025]-[26,декември,2011 14:24]
[САЩ обмислят молбата на йеменския президент Салех да посети страната]
[Хонолулу. САЩ обмислят молбата за посещение на йеменския президент Али Адбулах Салех, но биха му предоставили единствено възможност за влизане за „оправдано” медицинско лечение, предава АФП.Според информация от лица на властта, съветникът на американския президент Барак Обама по антитероризъм, Джон Бренан е призовал йеменския вицепрезидент Абдрабух Мансур Хади да се погрижи за „максимална сдържаност” след като силите- поддръжници на Салех убиха 13 демонстранти. Салех, настроен да се оттегли след президентските избори през февруари, заяви в събота, че иска да посети САЩ, въпреки че не е търсил лечение за раните си от атаката на двореца си през юни.]

[?id=n1603975]-[26,декември,2011 10:30]
[Сергей Лавров поставя бъдещите отношения между Русия и САЩ в зависимост от позицията на Вашингтон за ПРО]
[Москва.Способността на Вашингтон да чуе опасенията на Москва за проекта за противоракетна отбрана (ПРО) има ключово значение за бъдещите руско- американски отношения, предава „Интерфакс”, цитирайки руския министър на външните работи Сергей Лавров. „Определящо значение за нашите отношения със САЩ ще бъде способността на Вашингтон да изслуша нашите основателни опасения във връзка с проекта за противоракетна отбрана (ПРО), който в сегашния си вид носи рискове за безопасността на Русия”, подчерта министърът. ]

[?id=n1603918]-[26,декември,2011 03:12]
[Канада е загрижена за бъдещето на Египет]
[Отава.Канада е обезпокоена, че сили по-лоши от сваления президент Хосни Мубарак може да вземат властта в отскоро демократичен Египет, каза премиерът Стивънн Харпър в интервю. „Очевидно има сили, които искат демокрация и напредък, но явно има и някои сили, които биха искали нещо по-лошо и от това преди”, казва той в интервю за телевизия CTV.„Така че, ние винаги сме били малко колебливи относно Египет”, казва той. Премиерът не уточнява кои сили има предвид. Но либералите предупредиха за възхода на движения, защитаващи фундаменталистко тълкувание на исляма, което може да доведе до силно консервативен и открито религиозен парламент. ]

[?id=n1603911]-[26,декември,2011 01:30]
[Полицията в Тексас е открила седем тела с огнестрелни рани]
[Остин.Полицията на американския щат Тексас е открила в къща седем тела с огнестрелни рани, съобщават американските медии. Полицията смята, че сред убитите е и нападателят. Подробности не се съобщават. ]

[?id=n1604087]-[26,декември,2011 19:46]
[Президентът на Азербайджан помилва над 90 затворници]
[Баку. Президентът на Азербайджан Илхам Алиев подписа разпореждане за помилването на 92 души. Според документа на свобода ще бъдат пуснати 75 затворници и още 17 души са освободени от наказания, които не са свързани с лишаване от свобода, предаде радио „Свобода”.Сред помилваните е младежкият активист и блогер Джабар Савалан и още двама души, които са признати от международните правозащитни организации за политически затворници.През май Савалан бе осъден на две години и половина лишаване от свобода по обвинение в незаконно притежание на наркотици. Обаче според правозащитниците Савалан е осъден по политически мотиви – заради призивите му през социалните мрежи за участие в антиправителствени демонстрации.]

[?id=n1604085]-[26,декември,2011 19:24]
[„Маиничи шимбун”: Япония и Китай са единни, че мирът на Корейския полуостров е от общ интерес]
[Пекин. Япония и Китай са единни, че мирът и стабилността на Корейския полуостров са от общ интерес за двете страни и се споразумяха за близко взаимодействие с оглед смъртта на севернокорейския лидер Ким Чен Ир, пише японският вестник „Маиничи шимбун”.Японският премиер Йошихико Нода и китайският президент Ху Дзинтао също така се договориха Токио и Пекин да задълбочат двустранните стратегически отношения от общ интерес в навечерието на 40-годишнината от нормализирането на дипломатическите отношения между двете страни, което ще бъде отбелязано през следващата година. Китайският лидер изрази своето желание за възобновяване на шестстранните преговори с Пхенян за денуклеаризация като посочи, че Китай ще работи за постигането на дългосрочна стабилност на Корейския полуостров.]

[?id=n1604080]-[26,декември,2011 18:49]
[Неизвестни лица атакуваха сградата на армейския генерален щаб на Гвинея-Бисау]
[Бисау. Неизвестни лица нападнаха сградата на армейския генерален щаб на Гвинея-Бисау с цел да се сдобият с оръжие, съобщи министърът на отбраната на страната генерал Антонио Инджай, предаде АФП.„Бяхме хванати неподготвени след като въоръжени лица нападнаха сградата на генералния щаб и други военни обекти”, посочи Инджай. Атакувани бяха обекти в центъра на столицата, както и в околностите й. „Тези хора имаха намерение да се сдобият с оръжието в нашите военни складове”, допълни министърът.Според източници във военното ведомство на страната сред нападателите е имало и военнослужещи, включително и бойци от местната морска пехота.]

[?id=n1604079]-[26,декември,2011 18:45]
[Ким Чен Ун се срещна с южнокорейска делегация]
[Пхенян. Новият лидер на КНДР Ким Чен Ун проведе среща с южнокорейска делегация на севернокорейска територия, съобщи министерството на обединението на Южна Корея, цитирано от Интерфакс.Това е първата среща на Ким Чен Ун с представители на Юга след като той оглави страната след смъртта на своя баща Ким Чен Ир.]

[?id=n1604075]-[26,декември,2011 18:14]
[„Женмин жибао”: Китай и Пакистан подписаха споразумение за взаимна обмяна на своите валути]
[Исламабад. Народната банка на Китай и Държавната банка на Пакистан подписаха в Исламабад тригодишно споразумение за взаимна обмяна на своите валути на стойност 1,58 милиарда долара. Споразумението може да бъде удължавано по взаимно съгласие, съобщава китайският вестник „Женмин жибао”.От Народната банка на Китай съобщиха, че тази мярка е насочена към активизиране на двустранното финансово сътрудничество, към подпомагане на търговията и инвестициите между двете държави и съвместното осигуряване на финансова стабилност в региона.От 2008 г. насам Китай подписа 14 подобни споразумения с монетарните органи на Южна Корея, Малайзия, Беларус, Индонезия, Аржентина, Исландия, Сингапур, Нова Зеландия, Узбекистан, Монголия, Казахстан, Тайланд иСянган (Хонконг).]

[?id=n1604071]-[26,декември,2011 18:03]
[Японските власти отмениха извънредното положение в АЕЦ „Фукушима-1”]
[Токио. Японското правителство днес отмени режима на извънредно положение в атомната електроцентрала „Фукушима-1”, 10 дни след като бе завършено студеното спиране на първи, втори и трети реактор в централата, предаде агенция Киодо.Извънредното положение в района на атомната централа бе въведено след като в резултат на разрушителното земетресение и последвалото 15-метрово цунами на 11 март излезе от строя охладителната система в централата. Спирането на подаването на вода за охлаждане на реакторите доведе до това, че горивото проби корпусите на реакторите и се натрупа в защитната обвивка. Едновременно с това взривове на водород в първи и трети реактор повредиха покривите на енергоблоковете. В следствие на това имаше изтичане на радиация във въздуха и водата, след което в Япония радиоактивни вещества бяха открити в питейната вода, в плодовете, чая, месото и други продукти.]

[?id=n1604070]-[26,декември,2011 18:00]
[Преглед на международните новини до 18 часа (Агенция “Фокус”)]
[Париж.Франция разкритикува използването на прекомерна сила от силите на йеменското правителство срещу демонстранти и заплаши, че може да наложи санкции срещу представителите на режима, отговорни за нарушаването на човешките права, предаде АФП.Йемен е обхванат от бунтове срещу управлението на президента Али Абдула Салех, който обеща да подаде оставка след президентските избори през февруари.В изявлението си френското външно министерство припомня, че йеменските правителствени сили са използвали бойни патрони срещу мирната демонстрация в Сана в събота, при което има множество убити и ранени.***Сана.При продължаващите сблъсъци между предполагаеми активисти на „Ал Кайда” и йеменската армия в южния град Зинджибар загинаха петима военнослужещи и двама екстремисти, предаде АФП.„Петима военнослужещи бяха убити и седем са ранени при сблъсъците късно вчера между армията и екстремисти, свързани с „Ал Кайда”, съобщи представител на йеменските войски. Армията е използвала артилерия срещу убежища на терористи в околностите на Зинджибар.***Брюксел.Върховният представител на ЕС по външната политика и сигурността Катрин Аштън осъди бомбените нападения срещу църкви в Нигерия по Коледа, при които загинаха най-малко 40 души, предаде АФП.„Аз съм дълбоко шокирана и натъжена от терористичните атаки в няколко региона на Нигерия, включително и мерзките нападения срещу религиозни символи и църкви в периода на коледните празници, при които загинаха невинни хора”, подчерта Аштън.„Остро осъждам тези атаки и всички прояви на тероризъм”, заяви тя и изрази съболезнования на семействата на загиналите.***Киев.Украйна не разглежда възможността за продажба на своята газопреносна мрежа, заяви председателят на Върховната Рада (украинския парламент) Владимир Литвин и допълни, че преди всичко трябва да бъде решен въпросът как да бъде използвана газопреносната мрежа, предаде РИА Новости.„Въпросът за продажбата й не стои и няма да стои в бъдеще”, подчерта Литвин.В понеделник директорът на департамента по информационна политика към украинското министерство на външните работи Олег Волошин заяви, че Украйна е готова на икономически отстъпки за постигането на компромис в преговорите с Русия за понижаване цената на природния газ, но е по-малко готова за политически отстъпки.***Талин.Връхлетелият в Естония през нощта ураганен вятър остави без електричество около 50 хиляди къщи, съобщи ИТАР-ТАСС.Вятърът достигаше скорост от 30 метра в секунда, което доведе до многобройни прекъсвания на електроснабдяването заради паднали дървета върху линиите за подаване на електричество. Нарушено е също така местното фериботно съобщение. В международното летище в Талин са отменени няколко полета до Финландия, Швеция и Литва. Съобщения за пострадали в резултат на бурята не са постъпвали.***Москва.Проектът за строителството на българската АЕЦ „Белене” се намира в стадий на стагнация и в близките месеци няма перспективи за активизирането му, заяви пред журналисти руският министър на енергетиката Сергей Шматко, цитиран от РИА новости.„Белене” е в стагнация. Много ми е жалко да говоря за това, но в близките месеци не виждам педпективи за възобновяване на динамичния преговорен процес и на процеса, свързан с реализацията на нашите споразумения и договорености”, посочи Шматко.При това той подчерта, че българската страна не може просто да напусне проекта, както в случая с петролопровода Бургас-Александруполис, от който София официално се отказа.***Москва.Русия ще изчисли разходите по проекта за строителството на петролопровода Бургас-Александруполис и ще ги представи за погасяване на българската страна, която по-рано заяви, че прекратява участието си в проекта, съобщи пред журналисти руският министър на енергетиката Сергей Шматко, цитиран от РИА Новости.„Ще бъде направена правна оценка (на действията на България). Ще бъде извършена инвентаризация на разходите, които стопанските субекти са извършили в тази връзка. Без съмнение в съответствие с действащите процедури те ще бъдат предявени на българската страна за погасяване”, подчерта министърът.България през декември заяви, че прекратява участието си в проекта за строителството на трансбалканския петролопровод Бургас-Александруполис, след като го определи като икономически неизгоден. Към края на ноември дългът на България по проекта бе 6,2 милиона евро. ***Техеран.Иран е способен да даде отпор на всяко потенциално нападение от страна на САЩ, заяви иранският министър на отбраната Ахмад Уахиди и допълни, че войските на страната са готови да използват безпилотни разузнавателни самолети, а също така могат да отразят кибер атаки, предаде Интерфакс.Министърът подчерта, че армията на Иран продължава разработката на въоръжение и ще изпълнява поставените задачи, независимо от сложната ситуация и въведените срещу Техеран строги санкции от страна на международната общност. По думите на Уахиди иранските учени ще се стремят към нови технологични открития и към внедряването на нови идеи в отбранителния отрасъл. ***Ерусалим.В една от комисиите в израелския парламент днес се проведоха първите слушания по въпроса за признаването на арменския геноцид от страна на Османската империя в годините на Първата световна война. Конкретни решения не бяха взети, но членовете на комисията имат намерение да продължат обсъждането на този въпрос, предаде радио „свобода”.Премиерът на Израел Бенямин Нетаняху по-рано призова слушанията да бъдат отменени, тъй като те биха могли да доведат до още по-сериозно влошаване на отношенията с Турция, които и без това са доста напрегнати.Привържениците на признаването на арменския геноцид заявяват, че Израел като страна на пострадалия от Холокоста еврейски народ, в дадения случай има „морален дълг”, който трябва да изпълни.***]

[?id=n1604049]-[26,декември,2011 16:30]
[Украйна не разглежда възможността за продажба на газопреносната си мрежа]
[Киев. Украйна не разглежда възможността за продажба на своята газопреносна мрежа, заяви председателят на Върховната Рада (украинския парламент) Владимир Литвин и допълни, че преди всичко трябва да бъде решен въпросът как да бъде използвана газопреносната мрежа, предаде РИА Новости.„Въпросът за продажбата й не стои и няма да стои в бъдеще”, подчерта Литвин.В понеделник директорът на департамента по информационна политика към украинското министерство на външните работи Олег Волошин заяви, че Украйна е готова на икономически отстъпки за постигането на компромис в преговорите с Русия за понижаване цената на природния газ, но е по-малко готова за политически отстъпки.]

[?id=n1604036]-[26,декември,2011 15:19]
[ЕС осъди атаките по Коледа в Нигерия]
[Брюксел. Върховният представител на ЕС по външната политика и сигурността Катрин Аштън осъди бомбените нападения срещу църкви в Нигерия по Коледа, при които загинаха най-малко 40 души, предаде АФП.„Аз съм дълбоко шокирана и натъжена от терористичните атаки в няколко региона на Нигерия, включително и мерзките нападения срещу религиозни символи и църкви в периода на коледните празници, при които загинаха невинни хора”,подчерта Аштън.„Остро осъждам тези атаки и всички прояви на тероризъм”, заяви тя и изрази съболезнования на семействата на загиналите.]

[?id=n1604030]-[26,декември,2011 14:45]
[Балкански държави разбиха канал за трафик на наркотици]
[Подгорица.Полицията в Черна гора съобщи днес, че е арестувала 16 души в съвместна акция за разбиването на международен канал за трафик на наркотици с партньори от Босна и Албания, предава АФП. Подобни операции бяха проведени и в Босна и Албания като част от съвместна операция, наречена „Трио”. ]

[?id=n1604018]-[26,декември,2011 13:51]
[Папата е „дълбоко натъжен” от атаките в Нигерия на Коледа]
[Ватикана.Папа Бенедикт XVI изрази днес скръбта си от смъртоносната вълна от бомбени атаки, включително срещу църкви, в Нигерия, и сравни тези насилствени актове с абсурд, предаде АФП.„Искам да изразя солидарността си с тези, които са били засегнати от този абсурден акт и приканвам да се молим за множеството жертви”, призова папата.Най-малко 40 души бяха убити при бомбените атаки в Нигерия вчера. ]

[?id=n1604015]-[26,декември,2011 13:37]
[Турция и Азербайджан се споразумяха за общ петролопровод]
[Анкара.Турция и Азербайджан подписаха днес споразумение за построяване на петролопровод, предава АФП. Съоръжението трябва да пренася 10млрд кубични метра газ от Азербайджан до европейските пазари, стартирайки от 2017г.Съглашението за построяването на петролопровода на стойност 5 млрд долара е било подписано между турския министър на енергетиката Танер Йълдъз и неговия азербайджански колега Натик Алиев.]

[?id=n1604013]-[26,декември,2011 13:28]
[Би Би Си: Бразилия изпреварва Великобритания в икономическо отношение]
[Лондон.Бразилия изпреварва Великобритания като шестата по големина икономика в света, съобщава Би Би Си, позовавайки се на информация от Центъра по икономически и бизнес изследвания.Според данни на организацията, при азиатските страни се забелязва раздвижване, а европейските държави отстъпват.Изследователският център също така прогнозира, че британската икономика ще изпревари френската до 2016 г. ]

[?id=n1604010]-[26,декември,2011 13:18]
[АФП: Първородният син на Ким Чен Ир е „под китайска протекция”]
[ Сеул.Най- големият син на починалия севернокорейски лидер Ким Чен Ир, Ким Чен Нам, пристигна в Пекин, предава АФП. Същевременно Пхенян се подготвяше за погребението на баща му.Според източник, запознат с дейността на Ким Чен Нам, синът на Ким Чен Ир е пристигнал в Пекин преди няколко дни и „е бил поставен под китайска протекция”.Тайните служби в Сеул заявиха, че нямат информация относно този доклад. Все още не е ясно дали синът ще присъства на погребението на баща си в сряда в Пхенян. ]

[?id=n1604007]-[26,декември,2011 13:00]
[Преглед на международните новини до 13 часа (Агенция "Фокус")]
[Кайро.Групата наблюдатели на Арабската лига ще започне мисията си в Сирия с посещение на размирния град Хомс във вторник.Първата група от близо 50 наблюдатели, водени от суданския генерал Мустафа Даби, се очаква да отпътува за Сирия в понеделник.Наблюдателите ще посетят също така и столицата Дамаск, Хама и Едлеб във вторник.***Дамаск.Престрелки в сирийската конфликтна точка Хомс отнеха живота на 13 души днес в сунитския квартал Баба Амро.„Днес сутринта в квартал Баба Амро започна обстрел с картечници, който причини смъртта на 13 души и рани десетки други. Ситуацията е ужасяваща. Престрелките са най- интензивни в последните три дни”, съобщиха правозащитниците.***Сеул. Северна Корея добави днес важна титла към бързо увеличаващите се правомощия на своя все още неизпитан нов водач Ким Чен Ун. Вестникът на управляващата власт присъди на най- младия син на загиналия лидер Ким Чен Ир ръководството на ключов орган от партията- Централния комитет. Според експерти благословеният наследник е на път да вземе пълен контрол над страната.***Багдад.Терористът- самоубиец, който е управлявал кола, заредена с експлозив, е убил най- малко петима души в центъра на иракската столица Багдад днес.Най- малко 27 души са били ранени, когато атентаторът е детонирал бомбата в непосредствена близост до вътрешното министерство на Ирак.*** Ню Йорк.Генералният секретар на ООН Бан Ки- мун остро порица атаките, насочени срещу християнски църкви в Нигерия, предава АФП. Ки- мун призова за прекратяване на насилието в страната. „Генералният секретар изказва симпатията и съболезнованията си към хората в Нигерия и към семействата, които са изгубили обичан човек при атаките”, съобщи говорителят на водача на ООН. ***Скопие.Споразумението между Белград и Прищина за свободата на движение на граничните пунктове в Северно Косово влиза в сила днес, пише днес сръбският вестник ”Вечерне новости”. От Европейският съвет са заявили, че гражданите на двете страни ще могат да пътуват свободно с лични карти, съгласно правилата утвърдени на срещата на 2 юли. Според вътрешният министър Ивица Дачич няма да има проблеми при движението на граничните пунктове, както за преминаващите хора, така и за автомобилите. ***Белград.Решението на правителството на Сърбия за свободно движение на граничните пунктове с Косово е неприемливо за косовските сърби. Това е било решението от срещата на сърбите от Северно Косово, която се състоя в Звечан. На срещата са участвали началника на област Косовска Митровица, кметовете на четири сръбски общини и председателите на групите в общинските съвети. На срещата било взето решение за организиране на референдум, на който хората трябва да се изяснят дали ще приемат косовските институции. ***Скопие.Гърция заостри позиция си за името след решението на Международният съд в Хага. Това смятали анализатори в Македония, цитирани от македонския ”Утрински весник”. Според тях неприемането на поканите на премиера Никола Груевски от страна на гръцкия му колега Лукас Пападимос и от лидера на Нова демокрация Антонис Самарас са ясен сигнал за заостряне на отношенията. ***]

[?id=n1603994]-[26,декември,2011 12:08]
[В Жанаозен започна разследване на действията на казахстанската полиция]
[Жанаозен. Започва официално разследване на полицейските служители за злоупотреба с правомощията им в казахстанския град Жанаозен, предава Би Би Си, позовавайки се на съобщение в официалния сайт на премиера на Казахстан. В резултат от масовите безредици на 16 декември в Жанаозен са загинали 16 души, а десетки други бяха ранени. По данни от областния съд, 16 души са били арестувани за участие в размириците. ]

[?id=n1603992]-[26,декември,2011 12:00]
[Ройтерс: Япония призова Китай да помогне за ситуацията в Северна Корея]
[Пекин.Япония се надява Китай да помогне в предотвратяването на радикални промени в Северна Корея след смъртта на Ким Чен Ир, предава Ройтерс.Японският министър- председател Йошихико Нода призова днес китайския президент Ху Дзинтао да споделя информация относно развоя на събитията в Северна Корея. Наследяването на властта от най- младия син на Чен Ир, Ким Чен Ун, разпали спекулации относно това кой всъщност контролира затворената еднопартийна държава и нейната ядрена програма. ]

[?id=n1603987]-[26,декември,2011 11:38]
[Медведев изказа съболезнования на президента на Нигерия във връзка с жертвите от терористичните актове]
[Москва.Президентът на Русия Дмитрий Медведев изпрати днес съобщение на президента на Нигерия Гудлък Джонатан, предава РИА Новости. Руският държавен глава изказва съболезнованията си пред нигерийския си колега във връзка с жертвите от серията терористични актове срещу църкви в първия ден на Коледа.„С дълбока скръб научих за серията от терористични актове в нигерийски градове, които са причини многобройни жертви. Решително осъждам жестокостта и цинизма на извършените престъпления. Искам дълбоко да подчертая, че тероризмът няма националност и религия”, гласи част от телеграмата на Медведев. ]

[?id=n1603985]-[26,декември,2011 11:29]
[Броят на жертвите от разрушителната буря във Филипините е нараснал на 1 249 души]
[Манила.Броят на загиналите от тайфуна във Филипините при едно от най- лошите природни бедствия от две десетилетия, се е повишил на 1 249 души, предава Ройтерс. Изчезнали са близо 1 100 души. Тайфунът е изпратил порои от вода, тиня и трупи, които са разрушили повече от 1 000 къщи и са принудили повече от 30 000 души да се преместят в кризисни евакуационни центрове. . ]

[?id=n1603983]-[26,декември,2011 11:27]
[Японският премиер се среща с китайски лидери]
[Пекин. Японският министър- председател Йошихико Нода провежда разговори днес с китайския президент Ху Дзинтао по време на визитата си в Пекин, предава АФП. Доминиращи теми са опасенията относно ядреното оръжие на Северна Корея след смъртта на Ким Чен Ир. Китай е най- близкият съюзник на Северна Корея. Президентът Дзинтао сподели пред Нода, че е „готов да обедини усилия с всички заинтересувани страни, включително Япония, за да запази мира и стабилността в Корея. ]

[?id=n1603979]-[26,декември,2011 10:47]
[„Вестдойче цайтунг”: 200 000 скандинавци са без ток заради буря]
[Стокхолм. Буря остави близо 200 000 домакинства в Швеция и Норвегия без ток на втория ден от Коледа, пише германският в. „Вестдойче цайтунг”. Силната буря, която се развихри в северните части на скандинавските страни, блокира също така и транспорта. ]

[?id=n1603974]-[26,декември,2011 10:16]
[В Таджикистан петима души са осъдени на доживотен затвор за тероризъм]
[Душанбе. Петима граждани на Таджикистан бяха осъдени на доживотен затвор по обвинение в тероризъм, предава ИТАР-ТАСС. Още 48 подсъдими бяха осъдени на дълъг срок лишаване от свобода.Осъдени на доживотен тъмничен режим са и още няколко души, които са били членове на терористична групировка, която е извършила нападение в град Худжанд през септември миналата година.]

[?id=n1603970]-[26,декември,2011 10:07]
[Демонстрантите в Мароко изискват политически реформи]
[Рабат.Няколко хиляди души излязоха на митинг с искания за провеждане на политически реформи, предава Интерфакс.„Нашите искания са разумни и не се изменят- повече социална справедливост”, заявява един от протестиращите. В столицата на Мароко Рабат също протичаха демонстрации. ]

[?id=n1603969]-[26,декември,2011 09:56]
[Обществената подкрепа за японския министър- председател намалява]
[Токио.Подкрепата за японския премиер Йошихико Нода спадна през декември, когато гласоподавателите загубиха вяра в неговото управление, предава АФП, позовавайки се напроучвания на общественото мнение. Недоверието на японците към управлението нараства на фона на сътресенията в партията и критицизма спрямо подхода му към ядрената криза.]

[?id=n1603960]-[26,декември,2011 08:59]
[13 души са намерени мъртви в камион в източната част на Мексико]
[Мексико.В изоставен камион в източно Мексико са намерени 13 мъртви тела, предава Ройтерс.Смята се, че убийствата са се случили при схватка между наркогрупи.Камионът е бил открит по време на рутинен патрул, близо до границата между Веракруз, най- силният регион- производител на петрол, и Тамаулипас.]

[?id=n1603958]-[26,декември,2011 08:50]
[ООН осъди атаките срещу църквите в Нигерия]
[ Ню Йорк.Генералният секретар на ООН Бан Ки- мун остро порица атаките, насочени срещу християнски църкви в Нигерия, предава АФП. Ки- мун призова за прекратяване на насилието в страната. „Генералният секретар изказва симпатията и съболезнованията си към хората в Нигерия и към семействата, които са изгубили обичан човек при атаките”, съобщи говорителят на водача на ООН. ]

[?id=n1603955]-[26,декември,2011 08:39]
[Токсин е открит в мляко в Китай]
[Шанхай.В Китай в мляко, произвеждано от една от водещите компании в страната, бяха открити завишени нива на токсин, причиняващ рак, предава АФП. Според съобщение на компанията- производител, правителствени експерти са открилив млякото високи нива на афлатоксин. Млякото е било тествано преди да бъде продадено, така че никога не е достигало до пазара. ]

[?id=n1603950]-[26,декември,2011 08:16]
[Властите в Северна Корея затварят границата с Китай по време на погребението на Ким Чен Ир]
[Пхенян.Властите в Северна Корея дадоха заповед за пълно прекъсване на движението през границата с Китай по време на погребалната церемония на починалия лидер на страната Ким Чен Ир, която ще се проведе на 28 декември, предава ИТАР- ТАСС, позовавайки се на информация от сеулски вестник.Според получената информация, граничните пунктове между Северна Корея и Китай ще бъдат частично отворени за движение на 29 декември.]

[?id=n1603946]-[26,декември,2011 07:56]
[Южна Корея позволи на лица от властта си да окажат почит към Ким Чен Ир в Пхенян]
[Сеул.Една от бившите първи дами на Южна Корея- Лий Хий- хо, и ръководителят на фирмата „Хюндай”- Хюн Чен Еун,прекосиха границата със Северна Корея, за да окажат почит на починалия лидер на затворената страна, Ким Чен Ир, предава Би Би Си. Те ще прекарат два дни в Пхенян.Сеул бе прокарал забрана за повечето южнокорейци да посещават северната съседка на страната, за да изразят съболезнованията си. ]

[?id=n1603944]-[26,декември,2011 07:42]
[Предстоящи международни събития за 26 декември (Агенция "Фокус")]
[ Москва.Заместник- външният министър на Иран Амир Абдолахи ще присъства на конференция в Москва след провеждане на официални разговори. Техеран търси руска подкрепа на фона на увеличаващото се напрежение върху близкоизточната страна заради ядреното оръжие.*** Ватикана. Ден след Коледа папа Бенедикт XVI ще каже молитвата „Ангел Господен”. *** Техеран. Ще се провеждат военни учения на иранските военноморски сили в Ормузкия проток.*** Пекин. Вторият ден от посещението на министър- председателя на Япония Йошихико Нода в Китай.*** Байконур.Руската ракета "Протон-М" ще изведе в космоса холандския телекомуникационен апарат NSS-14. *** Лондон.Планирана е стачка на машинистите от лондонското метро. *** Истанбул.Ще се проведе второто заседание по делото срещу 13 души, обвинени в антиправителствен заговор. ]

[?id=n1603943]-[26,декември,2011 07:41]
[В Северна Корея се увеличават правомощията на новия лидер]
[Сеул. Северна Корея добави днес важна титла към бързо увеличаващите се правомощия на своя все още неизпитан нов водач Ким Чен Ун, предава АФП. Вестникът на управляващата власт присъди на най- младия син на загиналия лидер Ким Чен Ир ръководството на ключов орган от партията- Централния комитет. Според експерти благословеният наследник е на път да вземе пълен контрол над страната.]

[?id=n1603938]-[26,декември,2011 07:22]
[Изградени са палаткови селища за жертвите от наводненията във Филипините]
[Кагаян де Оро.Десетки хиляди спасени от наводненията във Филипините заживяха в палаткови селища за месеци, докато се намерят безопасни райони, в които те да се презаселят, предава АФП.Повече от 60 000 души, които бяха евакуирани при тропическата буря, са приютени в правителствени сгради в Кагаян де Оро, повечето от тях- в училища, които ще бъдат наново отворени след празниците.]

[?id=n1603930]-[26,декември,2011 06:30]
[”Джърист”: България ще ратифицира конвенция на ООН за хората с увреждания]
[София.България ще ратифицира Конвенцията за правата на хората с увреждания в началото на 2012 г., съобщава електронното издание ”Джърист”, позовавайки се на българския парламент. Според Светлана Ангелова това ратифициране ще доведе до няколко законови поправки, които ще гарантират, че българските граждани с увреждания ще са третирани като равни граждани и ще сведат до минимум дискриминацията срещу тях в образованието, здравеопазването и околната среда. ]

[?id=n1603929]-[26,декември,2011 06:19]
[Над 20 души са загинали при потъването на туристическо корабче в Индия]
[Делхи. В резултат на потъването на туристическо корабче в езеро в индийския щат Тамил Наду, Южна Индия, са загинали 22 души, предаде Синхуа. Плавателният съд се преобърнал заради силен вятър и високи вълни. Инцидентът е станал на 58 км от град Ченай.Трима пътници са били спасени от местни рибари. ]

[?id=n1603928]-[26,декември,2011 06:10]
[Преглед на международните новини до 6 часа /Агенция “Фокус”/]
[Багдад. Висшият съдебен съвет на Ирак одобри решението на съд в страната да издаде, по искане на вътрешното министерство, заповед за арест на вицепрезидента Тарек ал Хашими, който е обвиняван в съпричастност към терористична дейност, предаде местна телевизия.Хашими, който е сунит, отхвърля обвиненията и заявява, че те са политически мотивирани. В момента той се укрива в кюрдската част на Ирак. Премиерът Нури ал Малики (шиит) поиска от кюрдите да предадат на Багдад вицепрезидента, но това искане все още не е удовлетворено. Тарек ал Хашими по-рано заяви, че е готов да се изправи пред съда и да разсее всички подозрения, но не и в Багдад, защото там съдът няма да може да вземе обективно и справедливо решение.***Отава.Канада е обезпокоена, че сили по-лоши от сваления президент Хосни Мубарак може да вземат властта в отскоро демократичен Египет, каза премиерът Стивънн Харпър в интервю. „Очевидно има сили, които искат демокрация и напредък, но явно има и някои сили, които биха искали нещо по-лошо и от това преди”, казва той в интервю за канадска телевизия. „Така че, ние винаги сме били малко колебливи относно Египет”, казва той. Премиерът не уточнява кои сили има предвид. Но либералите предупредиха за възхода на движения, защитаващи фундаменталистко тълкувание на исляма, което може да доведе до силно консервативен и открито религиозен парламент. ***Абуджа.Президентът на Нигерия Гудлък Джонатан осъди атентатите на Коледа срещу църкви и сграда на тайната полиция, отнели живота на над 40 души. Държавният глава обеща виновните да бъдат изправени пред съда. „Тези актове на насилие срещу невинни граждани са своеволна обида за нашета колективна безопасност и свобода. Нигерийците трябва да се обединят в осъждането им”, се казва в изявлението на държавния глава. По думите му, той иска „да увери всички нигерийци, че правителството няма да отстъпи от решителността си да изправи на съд всички виновни за вчерашните актове на насилие и всички останали преди тях”. По-рано правителството обвини за нападенията ислямската секта „Боко Харам”, а представил се за говорител на екстремистите пое отговорността.***Тираспол.Бившият председател на парламента на Приднестровието Евгений Шевчук, съгласно данни от екзит пол на центъра "Социуминформ", побеждава на изборите за президент с 73,4% от гласовете. Неговият опонент, председателят на Върховния съвет на непризнатата република Анатолий Каминский е получил подкрепата на едва 22,61% от участвалите в допитването. За нито един от двамата са гласували 3,99%.***Ерусалим.Израелският премиер Бенямин Нетаняху заяви в неделя, че ако движението „Хамас” се присъедини към палестинското правителство, Израел няма да започне преговори с Палестинската автономия. „Няма да позволя палестинската държава да се превърне в случилото се с Ивицата Газа или Ливан. Палестинците ще трябва да признаят държавата Израел като национална държава на еврейския народ. Това предварително условие не подлежи на преговори”, каза Нетаняху.*** Амстердам. Пътнически самолет, със 177 души на борда, се е приземил принудително на летището край Амстердам, след като един от пътниците се сбил със стюард. Самолетът летял от о. Тенерифе за Финландия, когато 57-годишен мъж се скарал със съпругата си, а когато стюард му направил забележка, налетял на бой. От полицията съобщават, че мъжът е задържан веднага след приземяването на самолета на летище Схипхол. Провежда се разпит на задържания и на свидетели.***Лондон.Британската кралица Елизабет II се обърна към народа в коледно обръщение, подчертавайки важността на семейните ценности. Речта за празника, записана по- рано в Бъкингамския дворец в Лондон, беше разпространена днес по радиото и телевизията. В обръщението си Елизабет II описа накратко изтеклата година за Великобритания. Тя специално спомена и радостното за нея събитие- сватбата на внука и принц Уилям с Кейт Мидълтън.***Ватикана.В коледното си обръщение папа Бенедикт XVI призова човечеството да погледне през повърхностния блясък и комерсиалното. 84- годишният папа, който за седма Коледа заема тази длъжност, също така призова да не бъдат забравяни тези, които ще посрещнат празника в бедност, страдание или далеч от дома. „Днес Коледа се е превърнала в комерсиален празник, чийто бляскави светлини прикриват тайната на Божието смирение, която на свой ред ни приканва към смирение и простота”, припомни папа Бенедикт XVI.]

[?id=n1603927]-[26,декември,2011 05:48]
[Евгений Шевчук ще е вторият президент на Приднестровието]
[Тираспол. По предварителни данни кандидатът за президент на Приднестровието Евгений Шевчук получава 73,88% от гласовете на избирателите, след обработването на данните от всички региони на непризнатата република, съобщава пред Интерфакс източник от местната ЦИК. Неговият опонент Анатолий Каминский е събрал 19,67% от гласовете. При гласуването 4,45% от избирателите не са дали гласа си за нито един от двамата кандидати. Официално предварителните резултати от гласуването ЦИК на Приднестровието планира да оповести в 10 часа. ]

[?id=n1603926]-[26,декември,2011 05:36]
[“Дейли Телеграф”: Имран Хан: Моето време дойде]
[Карачи. Имран Хан и преди е бил отписван. Като играч по крикет той беше първоначално отпратен заради недостатъчно добри резултати, преди да изведе отбора си до триумф на Световната купа. През последните 15 години неговата партия се препъва от едно в друго унижение на изборите. Но сега той е убеден, че неговото време е настъпило. Яхнал цунами от обществена подкрепа преди изборите догодина, той се подготвя за кампания изпълнена с мръсни номера, пише вестник“Дейли Телеграф”. Ново доказателство за бързия възход на Хан бе показано в Карачи, най-големият град на Пакистан, когато на Коледа най-малко 100 000 души се събраха да чуят неговото послание, че в страната настъпва промяна. Данните са още по-забележителни, тъй като градът е далеч от „крепостта” на Хан – град Лахор. „Никога не съм виждал митинг като този в Карачи от две десетилетия”, коментира местен журналист. Всичко започва през октомври, когато той събира над 100 000 поддръжници на парад в Лахор. И светът забеляза новата звезда на пакистанската политическа сцена, доминирана от десетилетия от няколкото най-богати семейства в страната. ]

[?id=n1603925]-[26,декември,2011 05:06]
[“Гардиън”: Ръководството на „Ал Кайда” в Пакистан е почти унищожено]
[Лондон. Високопоставени британски представители вярват, че „последният натиск” през 2012 г. вероятно окончателно ще унищожи останките от висшето ръководство на „Ал Кайда” в Пакистан, давайки началото на нова фаза на битката срещу ислямските тероризъм, пише вестник “Гардиън”. Толкова много високопоставени членове на организацията бяха убити при интензивната кампания на въздушни удари, включващи изстрелването на ракети от безпилотни апарати, че „само шепа от ключовите играчи” останаха живи, коментира официален представител. Въпреки това, добре информиран източник извън британското правителство и запознат с ислямските движения в Северна Африка коментира, че най-малко двама относително високопоставени фигури в „Ал Кайда” вече са се насочили към Либия, а други са заловени на път за там, което увеличава опасенията, че Северна Африка може да стане нова „арена на джихад” през следващите месеци или години. ]

[?id=n1603920]-[26,декември,2011 03:38]
[Край Южна Корея е потънал риболовен кораб]
[Сеул.Един човек е загинал и 10 се издирват, след като южнокорейски риболовен кораб потъна край югоизточното крайбрежие в ранните часове на понеделник, предаде АФП, позовавайки се на бреговата охрана. Започнала е спасителна операция по въздух и вода за издирването на изчезналите от 139-тонния плавателен съд с 14 души екипаж, потънал на 15 мили от бреговете на град Улсан. Трима души са спасени. ]

[?id=n1603916]-[26,декември,2011 02:27]
[Най-малко един човек е починал и над 100 са ранени от фойерверки в Аржентина]
[Буенос Айрес.Най-малко един човек е починал и над 100 са хоспитализирани в Аржентина, някои със сериозни изгаряния, след като пострадали от коледни фойерверки, предаде АФП. Полицията съобщава, че 27-годишен в централната провинция Санта Фе починал, след като огромен фойерверк избухнал в устата му при неизяснени обстоятелства. В столицата Буено Айрес лекарите работят извънредно в празничните дни, за да лекуват големия брой пациенти, много от които са деца. ]

[?id=n1603914]-[26,декември,2011 02:09]
[ИРНА: Махмуд Ахмадинеджад честити избирането на нов президент на България]
[Техеран.Президентът на Иран Махмуд Ахмадинеджад честити избирането на новия президент на България, предаде агенция ИРНА. В посланието си в неделя той поздравява Росен Плевнелиев за избирането му за президент на България. Ахмадинеджад се надява на продължаване сътрудничеството между двете държави във всички възможни сфери, включително политика, икономика и култура. Иранския президент пожелала успех и просперитет на новия президент и неговия народ. ]

[?id=n1603912]-[26,декември,2011 01:42]
[Самолет се приземи в Холандия заради сбиване]
[Амстердам. Пътнически самолет, със 177 души на борда, се е приземил принудително на летището край Амстердам, след като един от пътниците се сбил със стюард. Самолетът летял от о. Тенерифе за Финландия, когато 57-годишен мъж се скарал със съпругата си, а когато стюард му направил забележка, налетял на бой. От полицията съобщават, че мъжът е задържан веднага след приземяването на самолета на летище Схипхол. Провежда се разпит на задържания и на свидетели. ]

[?id=n1603910]-[26,декември,2011 01:26]
[“Независимая газета”: Съвета за сигурност на ООН е на ръба на нервен срив]
[Ню Йорк.Призивът на Русия да се разследват случаите на смърт на цивилни жители по време на операциите на НАТО в Либия провокира конфликт в Съвета за сигурност на ООН. новият проект за резолюция за Сирия, подготвен от Русия, отново не удовлетвори западните държави, пише вестник “Независимая газета”. Постоянният представител на Русия в ООН Виталий Чуркин, в правото на председател на съвета за сигурност през декември, за пореден път изрази съмненията на Москва относно това, че пълномощията на НАТО в Либия, определени в резолюция 1973, не са били превишавани. Той поиска провеждането на обширно разследване смъртта на мирното население в резултат на въздушни удари, „отчитайки уверенията на лидерите на НАТО, че при бомбардировките не е пострадало нито едно гражданско лице”. Колегите на Чуркин от САЩ и Франция посрещнаха искането му „на нож” и отправиха обвинения в опит да е отвлече вниманието от случващото се в Сирия, съюзник на Русия. „Смятам няма да е преувеличено да кажа, че това е евтин опит за отвличане вниманието на НАТО от другите теми и да се поставят под съмнение успехите на Алианса и Съвета за сигурност, постигнати с решението за осигуряване сигурността на народа на Либия”, каза посланикът на САЩ в ООН Сюзан Райс. ]

[?id=n1603909]-[26,декември,2011 01:05]
[Евгений Шевчук печели президентските избори в Приднестровието, според екзит пол]
[Тираспол.Бившият председател на парламента на Приднестровието Евгений Шевчук, съгласно данни от екзит пол на центъра "Социуминформ", побеждава на изборите за президент с 73,4% от гласовете. Неговият опонент, председателят на Върховния съвет на непризнатата република Анатолий Каминский е получил подкрепата на едва 22,61% от участвалите в допитването. За нито един от двамата са гласували 3,99%, предаде РИА Новости. ]

[?id=n1603907]-[26,декември,2011 00:14]
[Преглед на някои от основните теми в световния печат /Агенция “Фокус”/]
[Ватикана.В коледното си обръщение папа Бенедикт XVI призова човечеството да погледне през повърхностния блясък и комерсиалното, пише канадският в. „Торонто сън”. 84- годишният папа, който за седма Коледа заема тази длъжност, също така призова да не бъдат забравяни тези, които ще посрещнат празника в бедност, страдание или далеч от дома. „Днес Коледа се е превърнала в комерсиален празник, чийто бляскави светлини прикриват тайната на Божието смирение, която на свой ред ни приканва към смирение и простота”, припомни папа Бенедикт XVI.Пекин. Проведено е изследване на степента на щастие на китайското семейство през 2011 г., обхващащо повече от 10 000 души в Китай, пише китайският в. „Чайна дейли”.Физическо и душевно здраве, взаимоотношения с родителите, съседите и икономическо състояние на семейството са били отбелязани като главни фактори за щастие. Добре образованите омъжени жени в края на 20- те си години са регистрирани като най- щастливата група. Според експерти, една голяма промяна в обществото е, че повече участници в анкетата съдят за щастието си по взаимоотношенията, а не по материалното си състояние. Изследването показва също така, че семействата от провинциалните селски райони са по- щастливи от градските си събратя.Лондон. Внуците на принц Филип му донесоха коледно настроение по време на престоя му в болницата, пише австралийският в. „Сидни морнинг хералд”. Съпругът на кралица Елизабет II бе приет в болницата със запушена коронарна артерия. Шест от кралските деца, включително принц Уилям и Хари, посетиха 90- годишния Филип. Поради здравословните си проблеми, принц Филип остана в болницата и не успя да присъства на традиционната за кралското семейство сутрешна коледна служба в имението Сандрингам.Токио. Компанията-оператор на авариралата АЕЦ „Фукушима”, „Токио електрик пауър” (ТЕРСО), възнамерява да поиска от правителството на страната още 600 млрд. йени (около 7,7 милиарда долар) за покриване изплащането на компенсации на пострадалите, пише вестник ”Асахи”.Допълнителните средства ще бъдат насочени за изплащането на компенсации на пострадалите в резултат на аварията в централата. Техният брой може да нарасне, след обнародвания план на властите за преразглеждане на зоната за евакуация около централата в зависимост от нивото на радиационно облъчване, което жителите може да получат при завръщането им по домовете си. Според плана на ТЕРСО, искането за финансова помощ от държавата трябва да бъде внесено в министерство на икономиката, търговията и промишлеността до края на годината.]

[?id=n1603906]-[26,декември,2011 00:08]
[Президентът на Нигерия осъди атентатите]
[Абуджа.Президентът на Нигерия Гудлък Джонатан осъди атентатите на Коледа срещу църкви и сграда на тайната полиция, отнели живота на над 40 души. Държавният глава обеща виновните да бъдат изправени пред съда, предаде АФП. „Тези актове на насилие срещу невинни граждани са своеволна обида за нашета колективна безопасност и свобода. Нигерийците трябва да се обединят в осъждането им”, се казва в изявлението на държавния глава. По думите му, той иска „да увери всички нигерийци, че правителството няма да отстъпи от решителността си да изправи на съд всички виновни за вчерашните актове на насилие и всички останали преди тях”. По-рано правителството обвини за нападенията ислямската секта „Боко Харам”, а представил се за говорител на екстремистите пое отговорността. ]

